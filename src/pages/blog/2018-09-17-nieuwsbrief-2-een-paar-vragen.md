---
templateKey: blog-post
title: Nieuwsbrief 2
date: 2018-09-17T20:04:00.000Z
description: Een paar vragen.
tags:
  - nieuwsbrief
  - familieweekend
---
Hallo Familie,

Het duurt niet lang meer en dan staat het Familieweekend 2019 (26 t/m 29 april) weer voor de deur! Wij zijn in ieder geval al erg enthousiast en ook al druk bezig met alle voorbereidingen.
Voor de laatste details in het programma, en voor het concreet maken van de begroting willen wij alvast een paar dingen van je weten.
Helaas moeten wij hiervoor een deel van het programma onthullen.

## Vraag 1: Fiets huren
Geen familieweekend zonder fietstocht! Dus ook in 2019 doen we dat. Er is de mogelijkheid om een fiets te huren, maar misschien wil je liever je eigen fiets meenemen? Dat wordt zeker gestimuleerd, hoe minder fietsen we hoeven te huren hoe meer er over blijft voor andere zaken.
Als je een fiets wilt reserveren geef dan even aan wat je nodig hebt: Een damesfiets, herenfiets, eventueel kinderzitjes voor en/of achter. 

## Vraag 2: Stand Up Paddle
Uit de vorige evaluatie is gebleken dat er wel wat meer pit in het weekend mag. Wij denken dat dat aardig is gelukt. Hiervoor hebben wij op zondagochtend nog wat ruimte opengelaten in het programma. Deze ochtend vullen we in met leuke activiteiten, dus je hoeft je zeker niet te vervelen! Maar we willen ook een optionele activiteit aanbieden. Bij de accommodatie waar we zitten is het mogelijk om te SUPPEN. Deze activiteit duurt ongeveer 2 uurtjes en kost € 25,00 per persoon. Helaas past dat niet in de begroting van het weekend, dus hiervoor vragen wij een eigen bijdrage. Het is goed te combineren met de overige activiteiten in de ochtend en het lijkt ons erg leuk om veel neven, nichten, ooms en tantes op de Paddle Boards te zien staan!
Concreet is de vraag dus: wil je Suppen? En zo ja, dan gaan we er ook van uit dat je de kosten van € 25,- zelf betaalt. De activiteit gaat door bij een minimale deelname van 15 personen. Halen we de 15 niet dan betaal je uiteraard ook niets.

## Vraag 3: Linnenpakket
Er is de mogelijkheid om een linnenpakket af te nemen. De kosten bedragen € 8,50 per persoon. Wil je dit? Ook hier ontvangen we graag een opgave van (voor eigen rekening).

Dit is het voor zover. Nog eventjes wachten tot Kerst en dan ligt het complete programma voor je klaar!

Het organisatiecomité 